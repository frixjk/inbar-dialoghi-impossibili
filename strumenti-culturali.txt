# Dialoghi impossibili

<!-- inizio con il testo di Ugo parafrasato ed interpretato. Devo dire che in più di un capoverso il testo originale era disarticolato come sintassi e come grammatica. Sicché ho proceduto con semplificazioni ed interpretazioni mie personali, cecando di mantenermi aderente a quanto sò del pensiero di Ugo. -->

## Gli strumenti culturali di INBAR

### Oggi più di ieri – anche in conseguenza della crisi generazionale che affligge la qualità e l'aggiornamento delle offerte formative della scuola in generale e dell'università in particolare – i progettisti sentono la necessità di cercare nuovi strumenti culturali e progettuali di riferimento. In questo senso come si inquadrano il pensiero e le proposte di INBAR?

Effettivamente negli ultimi due decenni del XX secolo abbiamo assistito all'avvio del triste declino della qualità formativa ed alla carenza del suo adeguamento alle mutazioni socio-economiche. Ma soprattutto dobbiamo registrare una generale insufficienza nel ricambio generazionale dei personaggi carismatici che un tempo caratterizzavano il mondo della scuola e della cultura. In questo, non ci stiamo riferendo necessariamente ai personaggi più noti al vasto pubblico ma a tutti quelli – ed erano molti – capaci di calamitare l'interesse e l'attenzione delle nuove generazioni attraverso l'esposizione del loro sapere e del loro pensiero. Oggi i giovani sembrano meno appassionati, ad esempio, al dibattito architettonico rispetto a prima e sappiamo bene che la passione è un'emozione contagiosa e tramandabile.

L'istituto Nazionale di Bioarchitettura dagli inizi degli anni '90 propone – e continuerà a proporre – un percorso formativo distinto per livelli che ha la sua naturale conclusione in un Laboratorio Progettuale di Specializzazione strutturato con l'obiettivo di mettere a stretto contatto studenti e docenti attraverso seminari ed esercitazioni il progetto è visto a valutato in relazione al contesto più o meno antropizzato che lo circonda, alla destinazione d'uso, ai fruitori potenziali, all'ambiente concepito in senso lato ed in senso locale.

Nel secolo scorso abbiamo assistito alla nascita ed alla proliferazione di scuole di pensiero, diverse, antitetiche, convenzionali ed anti-convenzionali, spesso strettamente connesse, nel bene e nel male, al personaggio carismatico che le ha fondate o che ne ha propugnato la diffusione attraverso la cattedra oppure attraverso i media. In molti casi si è trattato di fuochi di paglia che si sono spenti con il sopravanzare di una nuova moda. Alcune, sebbene fuori dal loro tempo, sono sopravvissute grazie a qualche nostalgico che ha fermato in esse la propria evoluzione. Altre si sono modificate, talune evolute, talune involute. Pensiamo, ad esempio, alla Bauhaus: nel tentativo di definire un pensiero ed un metodo unici da esportare tout court nel campo professionale propone lo stesso approccio per il cucchiaio e per la città, ovvero per due oggetti appartenenti a mondi differenti e tra loro lontani; un utensile, di per se stesso mobile e codificato, ed un organismo vivo, in evoluzione continua, sebbene fatto da manufatti immobili. Il principio alla radice del fallimento di questo approccio risiede nel fatto che non concepiva che si trattasse di oggetti che vivono e vanno pensati a due scale – mentali ed operative – differenti. Pur trattandosi di cose di uso comune per l'uomo. Da qui la motivazione della sua rapida apparizione e sparizione nel mondo dell'architettura.

Diversamente, il pensiero ecologico[^fn617] mirando alla salvaguardia dell'uomo e del pianeta che lo ospita, è cresciuto sviluppandosi in molteplici diramazioni e mutando attraverso le contaminazioni dello sviluppo sostenibile,[^svil-sost] della bioclimatica, della progettazione energeticamente più attenta, della bioarchitettura.
Proprio quest'ultima – come sappiamo ufficialmente attiva con costanza[^fn539] in Italia dal 1991 attraverso INBAR – ha svolto un grande ruolo sia sul piano formativo e sia sul piano dell'evoluzione generale del pensiero ecologico e progettuale italiano. Posto che fonda una grande parte del suo modus operandi sul presupposto che pone l'uomo e l'ambiente in cui vive – naturale e costruito – al centro del processo metodologico, propone un deciso allontanamento da vincoli astratti e soggettivizzati, estranei al proprio focus, superando l'aspetto emozionale – soggettivo e manipolabile artatamente – e puntando verso la “percezione” che contiene in se il concetto della “rispondenza funzionale” alle necessità antropiche ed ambientali. Facendo però attenzione a non confondere la rispondenza funzionale – intesa come servizio per la collettività derivato dalle esigenze espresse dalla collettività – con il funzionalismo che è cosa diversa e lontana dai principi della bioarchitettura. 



[^svil-sost]: L'attenzione per lo Sviluppo Sostenibile ha preso il via dal rapporto Brundtland – Report of the World Commission on Environment and Development: Our Common Future – del 1987 che in un passo lo ha sintetizzato così: « 27. Humanity has the ability to make development sustainable to ensure that it meets the needs of the present without compromising the ability of future generations to meet their own needs.»

[^fn617]: Che ha attecchito nel contesto progettuale-culturale dell'ultimo quarto del secolo scorso più in conseguenza degli effetti della crisi petrolifera che per l'effettiva sensibilizzazione collettiva al suo portato.

[^fn539]: Questo libro ne testimonia l'attualità del pensiero e l'evoluzione costante negli anni.

### Un tema sempre attuale nel dibattito culturale è rappresentato dalle periferie urbane. Cosa propone l'INBAR per affrontare questo spinoso problema sociale, urbanistico ed architettonico?

Un dato di fatto è rappresentato dal loro squallore, frutto di una pianificazione frammentata, maleducata, mirata alla massimizzazione dei volumi e dei profitti, incurante delle ricadute sociali, paesaggistiche, architettoniche ed economiche. In una parola incurante della “bellezza” che invece possiamo trovare diffusa in altre parti della città e del territorio, specie in Italia. Si tratta di luoghi privi di legami con il contesto – naturale ed antropizzato – cresciuti in modo disorganizzato come giustapposizione di volumi disarticolati. 
Fino a qualche tempo si tentava di tamponare attraverso la dotazione di attrezzature – i cosiddetti servizi – nel tentativo di ri-creare il “sistema di relazioni” che ha caratterizzato lo sviluppo urbanistico fino ai primi anni del secolo scorso. 

Le città e le case possono essere intese come “spazi”. Spesso la parola è usata proprio come loro sinonimo. Ma che cos'è lo spazio? La filosofia ce lo ha indicato come un fatto “quantificabile”. Lo spazio è dunque qualcosa di misurabile, quindi un volume, una forma, molte forme variamente interconnesse, che possiamo contare, numerare, nominare. In ciò è il concetto che deriva termine è avulso dal contesto naturale, dall'essenza dell'uomo. La luce, il colore, il suono, le sensazioni tattili, i profumi, i sapori, l'empatia, la simpatia, l'antipatia se sono incasellati nel concetto di spazio, così come viene inteso oggi, diventano – se non sono considerati attentamente nel processo progettuale – estranei all'uomo.   

La bioarchitettura si propone l'obiettivo di ri-allineare questo dislivello che si è creato nelle periferie; una piazza non va vista come l'incrocio di tre/quattro/cinque vie ma come luogo – mediato dalle condizioni territoriali e topografiche – in cui confluiscono gli interessi antropici: emozionali, sociali, economici. Se non possiamo più rimediare alla sua realizzazione possiamo pensare ai modi per relazionarla all'uomo, alla vita. Non è semplice e non c'è una ricetta buona per tutte le occasioni. INBAR, attraverso workshop e convegni sta catalogando ed elaborando molteplici azioni da valutare per raggiungere l'obiettivo. Non si deve pensare di agire solo da architetti o da urbanisti. Non necessariamente di deve costruire o demolire qualche cosa. La periferia, oggi, è fatta di vuoti. Vuoti intesi come volumi edilizi e come come stati emozionali dell'uomo, in entrambi i casi da riempire responsabilmente. <!-- fede: questo è un concetto mio, che non ho trovato nella parole di Ugo -->

<!-- da qua in poi inizio una parte aggiunta rispetto al vecchio libro, contiene  riflessioni mie e parti derivati da ciò che si può trovare nel testo di Calenzano -->

In urbanistica si sta diffondendo il concetto di pianificazione a “crescita zero”, sviluppato nel mito pseudo-ambientalista del “consumo di suolo”. È giusto? È sbagliato? Come possiamo dirlo in senso generale. Può essere entrambi, in due luoghi differenti con problemi differenti. Si pone un limite alla proliferazione delle periferie così come le abbiamo viste nascere, crescere e degradare a partire dalla seconda metà del dopoguerra? In questo senso potrebbe essere una scelta coerente. Ma l'Italia non è fatta solamente di grandi città. Sono migliaia i centri medi e piccoli dove la questione della periferia è differente. In molti paesi è fatta principalmente da villette, o da qualche palazzo di tre/quattro piani. Le problematiche sono evidentemente diverse. Le scale, come dicevamo prima, sono diverse. Nel primo caso urbanistica nel secondo, più probabilmente edilizia. Ma la diversità la troviamo anche a livello di problematiche sociali. Le necessità sono evidentemente differenti.       
In entrambi i casi però è necessaria la comprensione della situazione ambientale - il contesto sociale e fisico – ed il dialogo con la scala territoriale e le conseguenti direttici che da essa derivano.  